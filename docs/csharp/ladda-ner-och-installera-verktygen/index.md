## Ladda ner och installera verktygen

För att programmera med C# .NET behöver du utvecklingsverktyg och en utvecklingsmiljö. 

Vi börjar med att ladda ner senaste versionen av *utvecklingsverktygen* för .NET. Det kan du göra på den här [sidan](https://dotnet.microsoft.com/download). Hitta knappen på sidan där det står *Download .NET SDK* (alltså INTE knappen där det står *Download .NET Core SDK). Klicka på knappen för att ladda ner installationsfilen. När filen är nedladdad kör du den och följer instruktionerna för att fullfölja installationen. Du behöver inte ändra några inställningar.  

Nu är det dags att installera utvecklingsmiljön. Det är detta program du kommer använda för att skriva kod och för att köra dina egna program när du felsöker koden. Utvecklingsmiljön är heter Visual Studio Code och är gratis. Du laddar ner den från denna [sida](https://code.visualstudio.com/download). Klicka på knappen för nedladdning under operativsystemet på din dator. När filen är nedladdad så kör du den och följer instruktionerna för att fullfölja installationen. 

Efter att du installerat Visual Studio Code kör du programmet på din datorn. Du bör få upp en skärm som ser ut ungefär som nedan, men färgerna kommer se olika ut beroende på dina inställningar. 

<image src="res/2021-01-01-20-03-26.png"/>

Längst till vänster i fönstret för Visual Studio Code finns en area som kallas *Activity Bar* och som ser ut som nedan. 

<image src="res/2021-01-01-20-11-22.png"/>

Ikonerna i denna area öppnar vyer i programmet som används för olika aktiviteter. 

Den första ikonen, som ser ut som två blad, öppnar en vy som heter *Explorer* som hjälper dig överblicka alla filer i ditt programmeringsprojekt. 

Den andra ikonen, som ser ut som ett förstoringsglas, öppnar en vy som heter *Search* och som hjälper dig hitta text i filerna i ditt programmeringsprojekt.

Den tredje ikonen, som ser ut som cirklar med linjer mellan dem, öppnar en vy som heter *Source Control* som hjälper dig versionhantera innehållet i filerna i ditt kodprojekt. 

Den fjärlde ikonen, som ser ut som en skalbagge och en play-knapp, öppnar en vy som heter *Run* som hjälper dig till exempel köra ditt program för felsökning (på engelska kallas felsökning i program för *debugging* och därför säger man ofta *debugga* på svenska istället för felsökning).

Den femte ikonen, som ser ut som fyra kvadratiska klossar, öppnar en vy som heter *Extensions* som hjälper dig att installera utökade funktioner i Visual Studio Code. 

Visual Studio Code kan användas till mycket mer än att bara programmera C# .NET. För att kunna programmera C# .NET med Visual Studio Code måste du innifrån Visual Studio Code installera utökad funktionalitet (eng. *extension*). 

För att installera utökningen i Visual Studio Code, klicka på ikonen för Extension-vyn. Du kommer då få upp en vy i Visual Studio som ser ut ungefär så här: 

<image src="res/2021-01-01-20-26-36.png"/>

I sökfältet högst upp i vyn skriver du ``C#``. Detta kommer resultera i en filtrerad lista av tillgänliga utökningar för Visual Studio Code som har med C# att göra. Efter du skrivit in ``C#`` i sökfältet bör Extension-vyn se ut ungefär så här:

<image src="res/2021-01-01-20-30-13.png"/>

Den utökning du vill installera ligger antagligen högst upp i listan och heter *C#* med *Microsoft* som utgivare. Klicka på den lilla *Install*-knappen till höger om om namnet på utgivaren av utökningen. 

Grattis! Om du lyckats följa instruktionerna ovan så har du nu installerat alla verktyg du behöver för att börja programmera C# .NET. 







